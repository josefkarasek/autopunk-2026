# Autopunk 2026

Itinerář off-road výpravy po Ázerbájdžánu se zaměřením na horské a prašné traily.
Každá etapa obsahuje orientační trasu, odkazy na mapu a krátké shrnutí náročnosti.
Cílem je mít praktický podklad pro rychlé denní rozhodování podle počasí a stavu cest.

![Prasna cesta do Altiagac](/images/benagady.jpg)

## Etapa 1: Benagady - Altiagac - Xizi (95 km)

* [mapy.cz](https://mapy.com/s/komozusoju)
* [wikiloc](https://www.wikiloc.com/offroading-trails/benagady-altiagac-153560858)

První středně náročná etapa začíná 80 km severně od Baku. Převážně po prašných cestách do vesnice Altiagac, poté po rozbité asfaltové cestě průsmykem do města Xizi. Nakonec sjezd k hlavním silnicím u pobřeží s vyhledem na Candy Cane Mountains.
* Altiagac (Altıağac): klidná horská obec a vstup do narodniho parku Altiaghaj.
* U pobřežní silnice (Siyazan): Beshbarmag je výrazné poutní místo s historií (krátká zajížďka mimo hlavní stopu)

![Candy Mountains](/images/candy-mountains.jpeg)

## Etapa 2: Quba – Xinaliq (61 km + 20 km)

* [mapy.cz](https://mapy.com/s/cegacadado)
* [wikiloc](https://www.wikiloc.com/offroading-trails/susay-qriz-149529644)

Ve městě Quba (cca 600 m n. m.) je možnost doplnit zásoby, benzin a najíst se v restauraci. Poté následuje výjezd panoramatickou, velice rozbitou cestou do horské vesnice Xinaliq (cca 2 200 m n. m.), která se nachází v úpatí Velkého Kavkazu a v zimních měsících bývá izolovaná. Při dobrých podmínkách je možné pokračovat až k base campu pod horou Tufandag (4 191 m n. m.) ([wikiloc](https://www.wikiloc.com/offroading-trails/khinalig-tufandag-base-camp-112533369)).

* **Quba (cca 600 m n. m.):** dobré zázemí před horskou etapou, navíc možnost krátké kulturní zastávky v Red Village (Qırmızı Qəsəbə).
* **Xinaliq (cca 2 200 m n. m.):** historická vysokohorská vesnice s unikátní architekturou a výhledy; oblast je součástí kulturní krajiny UNESCO.

![Vesnice Xinaliq](/images/xinaliq.jpg)

## Etapa 3: Xinaliq - Lahic (195 km)

* [mapy.cz](https://mapy.com/s/juzocehotu)
* [wikiloc](https://www.wikiloc.com/offroading-trails/sahdag-milli-parki-26099656)

Náročná etapa, ve které se přes horské vesnice dostaneme ze severní strany hor na jižní. Nejvýše položená vesnice po cestě leží ve výšce 1 581 m n. m. a po přejezdu se otevřou traily v západním a jižním Ázerbájdžánu.

* **Lahic (cca 1 211 m n. m.):** město je známé tradičním řemeslem, hlavně zpracováním mědi, a historickým centrem s kamennými ulicemi.

![atuc](/images/atuc.jpg)

## Etapa 4: Výjezd na horu Babadağ (33 km, 3 609 m. n. m.)

* [mapy.cz](https://mapy.com/s/hotokotose)
* [wikiloc](https://www.wikiloc.com/offroading-trails/ximran-burovdal-babadag-224527008)

Krátká, ale technicky náročná horská etapa s velkým převýšením a rychlou změnou podmínek. Trasa vede z okolí Lahice po kamenitých a rozbitých úsecích až do vysoké nadmořské výšky, kde často fouká silný vítr a může se rychle změnit viditelnost.

* **Babadağ (3 609 m n. m.):** výrazný vrchol Velkého Kavkazu s panoramatickými výhledy. V islámském světě posvátná.
* **Doporučení:** vyjet brzy ráno, zkontrolovat počasí a nechat si časovou rezervu na bezpečný návrat.

![Pohled z hory Babadag](/images/babadag.jpg)
